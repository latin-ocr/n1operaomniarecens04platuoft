â€” cxxi --

seniore, quae Socrates de ipso ut adolescente va-
ticinatur.

Demonstravimus igitur hactenus argumentis sa-
tis, opinor, probabilibus, Phaedri origines ad Olymp.
XCVIII. in. referendas esse. Sequitur nunc, ut etiam
de iis quaerendum sit, quae huic rationi officere iu-
dicata sunt, adeoque effecerunt, ut plurimi critici et
interpretes illasv potius ad Platonis adolescentiam et
iuventutem detrudi oportere arbitrati sint. Quae
quidem, ubi discesserimus a Diogenis Laertii et
Olympiodori testimoniis, duplicis potissimum gene-
ris sunt. Nam primum quidem viri docti putaverunt,
Lysiae vitam ac fortunam illi sententiae multum ad-
versari3 deinde etiam scribendi ac disputandi genus
in hoc libro usurpatum tale esse iudicarunt, quod
scriptionem libri iuvenile quiddam habere arguat,
unde possit de aetate scriptoris coniectura capi haud
fallax et ambigua. Itaque primum quidem de Lysia adhuc
pauca disputabimus, deinde autem de genere dicendi ac
disserendi in Phaedro regnante breviter exponemus,
quo clarum et perspicuum fiat, quo iure viri docti inde
collegerint, libri primordia in iuventutem philosophi
conferenda esse.

Et de Lysia quidem si quaerimus quid ab illis
hac in caussa animadversum sit, duo sunt potissi-
mum, unde sententiae suae argumenta repetierunt.
Primum enim animadversione dignissimum esse di-
ctitant, quod orator clarissimus in Phaedro ut sophis-
ticarum tantum et panegyricarum orationum scriptor
deformetur, quum tamen ille inde ab Olymp. XCIV.
1. imprimis iudicialibus orationibus inclaruerit earum-
que scriptione summam eloquentiae laudem sit conse-
quutus. Ex quo necessitate quadam effici contendunt,
ut Phaedrus ante Olymp. XCIV. 1. scriptus esse pu-
tandus sit. Cui argumento addunt etiam aliud. Cen-
sent enim perquam mirum esse ac prope indignum,
quod Lysias in hoc libro, grandis iam senex factus,
neglectis egregiis eius virtutibus, tam acriter corri-
piatur acerbeque exagitetur3 unde concludunt, Pla-
tonem adolescentem potius quam virum ista de Lysia
scripsisse, quo tempore ille nondum fuerit aetate pro-
vectior. Haec igitur sunt fere quae in contrariam
partem afferuntur, quo scilicet efficiatur, fieri non
potuisse, ut Phaedrus a Platone maturiore aetate

