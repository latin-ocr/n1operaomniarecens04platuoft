— CXXIV -

nee necessarium duxit, ut de ea peculiari opera dis-
putaretur, quandoquidem vel sine istiusmodi disputa-
tione propositum suum assequi liceret. De qua utra-
que re ubi fuerit explicatum, certius etiam perspectum
iri sententiae nostrae veritatem confidimus. Non potuit
igitur Plato, quantum quidem nos intelligimus, pro
consilii sui ratione in Phaedro de Lysiae eloquentia
iudiciali commentari aut specimen eius et exemplum
aliquod ita in medium afferre, ut oratione amatoria
factum videmus. Voluit enim philosophus⁷ ut vidimus,
in hoc opere non tantum eloquentiam taxare, sed
etiam vim et ubertatem philosophiae declarare pate-
facto summo atque ultimo eius fonte in animi natura
et infinito aeternae pulcritudinis sive idearum amore
sito, cui quidem amori sollertissime amorem masculum
vulgarem e regione posuit. Quid igitur? quanam tan-
dem arte censebimus libri argumentum idque princi-
pale commode illustrari potuisse, si oratio aliqua Ly-
siae iudicialis ad partes vocata aut imitando expressa
esset? Nimirum fatendum est utiquc, consilium to-
tius libri atque principale argumentum ita tulisse, ut
amatoria aliqua Lysiae declamatio adhibenda esset.
Quod adeo manifestum extare putamuS‚ ut copiosiore
rei expositione videamur omnino supersedere posse.
Non potuit igitur Plato in Phaedro oratione aliqua iu-
diciali Lysiae uti neque ipsi licebat iudicialis viri
eloquentiae peculiari opera censuram peragere. Sed
accedit⁷ quod id ne opus quidem ipsi fuit, quo propo-
situm suum assequeretur simulque tamquam per
transennas ostenderet, quid de omni Lysiana elo-
quentia sentiendum videretur. Nam disputationi,
quam de rhetorica instituit, certe nihil aliud est pro-
positum, nisi hoc⁷ ut rhetoricam doceatur vera artis
laude indignam esse propterea, quod philosophiae
sublimitate et ubertate pariter atque dialectica subti-
litate careat. Hoc ipsum autem abunde ex amatoria
illa oratione Lysiae tributa atque ex iis cognoscitur,
quae eius caussa de arte rhetorica deque dicendi ac
docendi modo copiose disseruntur. Itaque philoso-
phus sane sperare potuit et confidere, sponte inde
ab omnibus intellectum iri, quid de celebratissimis
illis orationibus iudicialibus iudicari oporteret, quas
Lysias emisisset. Nempe in his quoque isto modo
tacite significavit philosophiae ubertatem atque vim

