-XGV—

¹ ab iisque petit, ut sibi benigne largiantur internam
animi pulcritudinem3 externa autem bona, si qua sibi
obtigerint, animi mentisque virtuti paria efficiant.
Quod quemadmodum omnino praeclare ac superioribus
sermonibus plane. convenienter dictum est, ita spirat
nescio quam religiosam pietatem, qua imbutus
est dicentis animus. Denique huc non temere vide-
mur morem quemdam revocare per omnem fere ser-
monem constanter observatum. Fatetur enim Socra-
tes, quaecumque de amore proferat, ea accepta refe-
renda esse instinctui cuidam animi sui diviniori. In
quo tamen diligenter est animadvertendum, aliter
ipsum ea in re facere, ubi de vulgari amore loquitur,
aliter, ubi exponit de amore divino. Nam de vulgari
quidem amore sicubi verba tacit, sese simulat extrin-
secus a nymphis aliisque diis locorum tutelaribus
insolito quodam spiritu concitatum esse, ut p. 238.
C. D. 241. E. p. 262. D. 263. D. De coelesti au-
tem amore dicturus orationis suae caussam repetit
a daemonio, quod ipsum iusserit animum religione
exsolvere. Nimirum ita scite urbaneque vulgaris
amoris rationes ad opinionem sive δόξαν referendas
esse significat, ut adeo de iis dicturo mentis motus
et concitatio aliunde obtingere videatur. Quo nomine
popularem religionem utilitati esse posse haud sane
inepte statuit. Sed vulgaria ista de amore placita
quoniam divinat et auguratur cum errore esse con-
iuncta adeoque indigna numinis maiestate3 ubi ad
sublimiorem accessurus est de amore sententiam, sese
a daemonio suo monitum esse ait, ut retractatis ali-
quando superioribus deo digniora in medium affe-
rat. In quo sicuti faceta quaedam atque urbana
continetur cavillatio, qua festive ridentur vulgares
rhetorum de amore declamationes, ita etiam pii et
religiosi animi quandam inesse testificationem nemo
facile infitias iverit. En igitur imaginem Socratis,
servatis primitivis proprii ingenii lineamentis, con-
venienter iis adumbratam, quae de divino amore ab
ipso disputantur. Verum eadem illa imago certe ne-
gari non poterit quin etiam iis plane sit conveniens,
quae in hoc libro exponunt-ur de dialectica. Etenim
idem ille Socrates, qui perfecti amatoris personam
sustinet, etiam perfecti et consummati dialectici sum-
mique oratoris partes agit, ut ipsi, si verum quaeri-

