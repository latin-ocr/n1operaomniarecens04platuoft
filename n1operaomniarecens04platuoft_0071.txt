—- LVII —

ὁ σοφιστής. Quod quidem nomen etsi bene me-
minimus etiam de rhetore usurpari, ut Plat. Gorg. p.
520. A.‚ tamen sine dubio non tam ad iudicialium
quam ad sophisticarum orationum scriptorem desig—
nandum pertinuit Quamobrem inde non iniuria licet
coniicere, Lysiam revera ad summam usque senec-
tutem in scribendi genere ad artis ostentationem
comparat-o occupatum fuisse, ut vel post mortem
sophistae nomine appellari potuerit. Denique huc
facit etiam oratio Lysiae funebris etiam nunc superstes:
quae licet a criticis quibusdam nuper 'in fraudis
suspicionem adducta sit, tamen vel unius Aristotelis
testimonio contra malas suspiciones tam firmiter mu-
nitur, ut quantumvis a iudicialium Lysiae orationum
simplicitate et munditie longissime recedat, tamen
celeberrimo oratori sine ulla dubitatione assignanda
videatur. Ea vero scripta est Olymp. XCVI. 3. aut
secundum aliosOlymp. XCVIII. 2. Quod si vere
ponitur, hinc quoque manifestum fit, Lysiam nec
senem illi scribendi generi omnino valedixisse, quod
quum ipse olim unice adamasset, tum imprimis a
scholae Siculae assectatoribus inde a Gorgiae aetate
mirum quantum celebratum erat. Quamquam illum
posteriore vitae suae aetate uaecipue scriptioni ora-
tionum iudicialium operam edisse sanequam veri-
simile est. In qua opera usque ad obitum suum,
qui incidit in Olymp. C. ⁶2. —- 379. a. Chr. vel
posterius paullo tempus, adeo constanter perseveravit,
ut etiam grandi senectute praestantissimi oratoris at-
que scriptoris orationum laude floruerit.

Haec igitur ac talia fere fuerunt studia oratoria⁷
quae Athenis inde a belli Peloponnesiaci tempore vi-
guerunt. Quae certe dubitari non potest quin etiam
aetate Platonis maxime fuerint celebrata, quandoqui-
dem etiam multo tempore post plurimi extiterunt, qui
quantam vim haberet accurate elaborata et quasi facta
oratio bene sentientes vel coram populo et in iudiciis
disertius verba facerent vel a foro et concione remoti
orationes in usum aliorum et ostentandae eloquentiae
gratia litteris consignarent. Certe ingens olim extitit
numerus scriptarum orationum, ex quibus sanequam
paucas adhuc superstites habemus, quas critici Ale-
xandrini, utpote suo iudicio maxime probatas, in de-
cem principum oratorum canonem receperunt.. Neque

