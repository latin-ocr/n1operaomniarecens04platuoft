-Lxxv —

gravissima pugna et contentio, qua rationi, sive auri-
gae currus alati, in amore divino colendo atque tu-
endo cum cupiditatibus et affectibus vehementioribus
conflictandum sit3 quae pars operis sicuti orationem
habet paullo luxuriosiorem, ita etiam egregie comparata
est eo, ut clare appareat, quanto certamine saepe
opus sit, ut melioris naturae nostrae dignitas ab
turpi affectuum et cupiditatum humilitate tuta prae-
stetur atque e pugna gravissima, quae ipsi subeunda
sit, victrix discedat, p. 253. D. — 255. C. His autem
expositis etiam vis et efficacitas illustratur, quam
sincerus ille et ad divina conversus amor in nutri-
endo atque propagando celsioris sapientiae studio
etiam apud amoris socios et consortes habeat. c. p. 255.
0.-256. Α. atque laudibus elegantissimis praedicatur
eorum beatitas, qui superata vi cupiditatis sapienter
inter se ament, 'quippe qui non modo in hac vita
mortali praestantissimis sapientiae ac virtutis mune-
ribus potiantur, verum etiam post mortem vitae di-
vinioris denuo participes futuri siut3 p. 256. A.
B. Iam vero his elegantissime illustratis denique
etiam de aliis amoris generibus breviter admonetur.
Discernitur enim primum ab amore philosopho amor
ille, qui licet cum honoris studio coniunctus sit, ta-
men quoniam a germano sapientiae studio sit. alie-
nior, facilem lapsum ad peccandum habeat. Qui ta-
men amor iudicatur non omnino laude sua carere,
siquidem coniunctus sit cum facultate celsioris amoris
aliquando suscipiendi, quae etiam praemiorum post
mortem consequendorum spem faciat: p. 256. D.
E. Praeterea vero etiam ab illo dignoscitur ac
secernitur is amor, quem Lysias oratione sua lau-
dare non verecundatus est, qui familiaritatem amore
carentem sectetur temperantiam praetexens, et illibe-
ralitatem et humilitatem, quam vulgus pro virtute
venditet, inanimis gignat, ut eum, qui ipsi indulgeat,
post mortem fortuna parum fausta maneat3 p. 256. Ε.

Haeo igitur omnia ubi uno tamquam mentis ob-
latu consideraverimus, certe nemo quisquam dubi-
taverit, quin argumentum huius orationis non alior-
sum nisi eo pertineat, ut amor divinus ex nativa
animorum vi atque indole atque mundi intelligibilis
ac vitae divinae cum mundo hoc adspectabili et vita
mortali nexu et cohaerentia declaretur eaque ratione

