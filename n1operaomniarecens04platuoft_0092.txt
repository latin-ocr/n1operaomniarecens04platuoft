— LXXVIII -

eaque parca dispensat etin animo gignit
illiberalitatem, quam vulgus ut virtutem
praedicat, eoque etficit, ut novem ille mil-
lia annorum cirea terram volutetur et sub
terra dementia captus sit. Itaque manifestum
est Lysiae orationem eo valere, ut quanto intervallo
vulgaris amor, plane a philosophia aversus (p. 257.
B.), quoniam miserrimae depravationi sit obnoxius,
a divini amoris virtute ac praestantia distet, illustri
exemplo declaretur, eademque opera etiam in iis ar-
guatur ingens quaedam animi humilis et abiecti tur-
pitudo, qui, licet artis et scientiae speciem prae se
ferant, tamen non modo non capiant celsioris sa-
pientiae studia et consilia, verum etiam salutaria vi-
tae communis instituta parum recte aestiment et
pravis animi cupiditatibus pariter atque pusillae
mentis argutiis depravent atque contaminent. Ex
quo ipso sponte intelligitur hoc consequi, ut. etiam
divini illius amoris, quem sapientes colunt, dignitas
et praestantia luculentius emergat clariusque perspicia-
tur. Atque haec si recte ita a nobis iudicata sunt,
certe nec obscurum erit, cur Socrates quoque eundem
illum amorem priore oratione sua celebret, utpote a
Phaedro coactus praeter suam voluntatem de eodem
argumento verba facere. Nimirum huius quoque ora-
tio non aliorsum pertinet3 sed propositum ei tamen
simul hoc est, ut vitiati amoris humilitas ac turpi-
tudo etiam certius demonstretur. Quod qua ratione
efficiatur, satis apertum est. Etenim primum qui-
dem ille non sine festiva cavillatione sophistarum,
vocabulorum originatione in definiendo prave abu-
tentium, p. 238. B. C., vim et naturam istius amoris
accuratius describit, ut iam tandem constet, quid de
eius ortu atque fonte existimandum sit. Deinde etiam
de argumento proposito clare inagis et perspicue ex-
ponit, vitatis nugis sophisticis, praesertim quum dj-
cendi materiam apte describat. Docet enim ordine
deinceps, amantes primum animis (p. 239. C. D.),
deinde corporibus (p. 239. Ε. sq.), denique etiam
externae vitae bonis atque felicitati (p. 239.
E. -— 241. C.) eorum, quos amore suo complec-
tantur, mirum quantum officere et nocere: in qua
partium descriptione, nuper a quibusdam criticis mi-
rifice neglecta, philosophus manifesto celeberrimam

