AD GORGIAM PLATONIS. 49

etsi haec disputationis particula proxime coniuncta est cuin
uno maxime colloquio inter Socratem et Calliclem instituto,
tamen etiam sermonis eum Gorgia atque Polo habiti ra-
tionem duci imprimis ex eo manifestum fit, quod denuo
scientiae ad artem oratoriam necessariae mentio fit, a qua
prima parte omnis exorsa est disputatiO, atque potentia,
quam vera ars civilis habeat, quippe quum ad perpetuam
ac sempiternam felicitatem plurimum valere iudicetur, non
modo Calliclis, sed maxime etiam Poli de hac re opinioni
0 regione ponitur. Ex qno profecto debet esse perspicuum
pertinere hanc sermonis conclusionem omnino ad totum
colloquium, quale ab initio legimus, neque partem dialogi
eam, qua Socrates cuin Gorgia de natura rhetorices disputat,
cum novissimis criticis tamquam pro introductione quadam
habendam esse, qua reliquis quasi praeludatur.

Sed haec quidem de his satis. Restat ut monendum
sit de epilogo (p. 527. C. — E.). Is vero et brevitate
et simplicitate sua prorsus insignis est, ut eo nomine plane
respondeat prologo dialogi. Quum enim neque Callicles
neque Polus neque Gorgias meliorem vitae bene et beate
degendae rationem Socrati potuerint indicare ea, quam ipse
fatetur sibi semper probatam esse, hanc unam censet tenen-
dam ac sequendam esse, nec vero contrariam, quippe quae
11111111 aestimanda sitr(p. 526. D. - 527. E). Continet
igitur epilogus denique nihil nisi commendationem eorum,
quae philosophia suadeat.

Quum igitur satis iam apertum sit singulas colloquii
partes hac ratione optime inter ipsas cohaerere et ad unum
eundemque finem conspirare, quid sit, ad quod omnis dispu-
tatio denique pertineat, nobis quidem clarissime apparere
videtur, neque iam opus est, ut aliorum de hac re opiniones
supra obiter memoratas examinemus.

Quod autem in plerisque libris Platonis omnibus fieri
solet, ut cum principe disputatione alia etiam connectantur,
quae quasi secundaria opera explicentur, idem etiam in hoc
ἱ sermone, argumenti varietate perquam insigni, locum habet.
Etsi enim princeps disputatio in eo versatur, ut artem
rhetoricam et civilem, qualis illa aetate regnabat, reiicien-
dam et ad philosophiae rationem aestimandam et vindicatis
bene honesteque vivendi legibus revocandam esse doceatur,
tamen cum ea plures aliae quaestiones arcte copulatae sunt,
quae uberiore explicatione dignae viderentur, veluti de
supremo humanarum actionum fine, de iusti et iucundi di-
versitate, de viri boni et honesti in perferendis malis et

Plat. Opp. voi. 11. Sene. 1. 4

