— clx --

ner Probleme und Hilfsmittel zum Behalten
miindliclzer Vortrt'ige wiiren.“ conf. C. Fr.
Hermann. Gesammelte Aufs'atze ete. p. 281.
sqq. imprimisque p. 304. sqq. Nimirum fit istud
vel ex eo credibile, quod philosophus doctrinam
suam non totam et integram in scriptis suis exposuit,
sed praetermissis summis eius principiis ea tantum
explicavit, quae, licet ad illa referrentur, nihilominus
tamen ab cruditis hominibus possent intelligi, qui in-
terioribus scholae saeris non initiati essent. De qua re
certissime constat ex Aristotele, qui quae de Plato-
nis placitis refert singularia, ea certe non ex huius
dialogis in litteras relatis, sed ex ἀγράφοις eius dog-
matis vel συνουσίαις depromta sunt3 id quod uber-
rime demonstrarunt Brandis. Dc perditis Aristo-
telis libris, de ideis atque bono. Bonn. 1823. 8. Tren-
delenburg. Platonis de ideis ct numeris doctrina
ex Aristotele illustrata. Lips. 1826. 8. WVeisse ad
Aristotel. De anima p. 123—143. coll. auctore Epi-
stol. Platon. Π. p. 313. C. et VII. p. 341. B. Cla-
rius autem res perspicitur etiam ex ipso Platone, apud
quem fere transmittuntur silentio, quae altioris sunt
indaginis, licet qui interioris philosophiae penetralia
introgressi sint, de iis leniter quasi atque obiter ad-
moneantur. Ita enim De Rep. Vl. p. 506. D. quid
bonum per se spectatum sit, neutiquam exponitur,
sed indicatur tantum imagine rei consimilis adhibita,
quum tamen ex Aristotele compertum habeatur phi-
losophum in scholis quaestionem de bono ita tracta-
visse, ut eam ad ultima principia revocare conatus
sit, de quo v. Aristot. De anim. I. 2. coll. Bran-
dis et Trendelenb. l. e. Pariter in Timaeo de
mundi sylva ac primis elementis non aliter nisi fabu-
lose exponitur utpote de re experientiae subiecta et
ad unam opinionem (δόξαν) pertinente3 verum istud
ipsum argumentum non dubitabunt quin aliter multo
a philosopho in scholis sit illustratum, qui bene per-
penderint illa Aristotel. Physic. IV. 5. Ac pertinent
huc etiam quae de doctrina idearum disseruntur in
parmenide, quae lieet subtilissime sint tractata, ta-
men a scholae more et consuetudine recedere pluri-
mum facile tibi persuadeas lectis iis, quae a Bran-
dislo et Trendelenburgio de idearum doctrina
a Platone ad principia sua revocata disputata sunt.

