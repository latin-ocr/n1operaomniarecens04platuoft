- Lxxm —

quibus philosophus sine dubio rursus duces habuit
Pythagoreos, ex quorum doctrina de animorum migra-
tionibus etiam Tim. p. 92. A. Β. De Rep. X. p. 617.
E. al. profecit. Quod enim ibi docetur, animos in-
gruente paullatim vi cupiditatis intemperantius et
languescente in dies magis rerum divinarum appeti-
tione a vitae divinae studio tandem defecisse et alios
aliam sortem pro merito nactos esse, ostenditur ea
ratione, quae fuerit animorum tamquam transitio in
vitam mortalem, utiam plane intelligantur origines
facultatis res divinas etiam in vita terrestri cognos-
cendi, sine qua amor divinus, qualem philosophus
adumbravit, certe nullus cogitari potest. Quippe
docetur iis tantum animis corpora humana intrare
per legem divinam concessum esse, qui in vita su-
periore aliquid veri conspexerint atque idearum for-
mas ac speeies rite iungere ac discernere didicerint,
hoc est, dialecticae leges hauserint ac perceperint.
Nimirum inde tota suspensa est idearum recordatio,
ex qua manat omnis divinae veritatis amor adeoque
omnis philosophia, cuius ortus p. 249. A. - D.
etiam fabulose describitur. Neque vero nihil ad
collustrandas divini amoris rationes confert, quod p.
248. D. E. sqq. eorum, qui vitae humanae curricu-
lum ingrediantur, novem constituuntur genera, prouti
divinae veritatis memores permanserint, quodque ibi
philosophi principem locum obtinere iudicantur iis-
que proxime subiiciuntur boni principes ac magi-
stratus, utrisque autem postremo opponuntur tyranni
ac sophistae. Intelligitur enim exinde, etiam in vita
humana philosophos amatores praestare ceteris mor—
'talibus omnibus, ut philosophiae studiosis tandem
etiam dignitas sua vindicetur. In quo rursus dignum
est animadvertere Platonem Pythagoreorum legisse
vestigia. Nam primum quidem apertum est novem
ista vitae civilis genera, quae constituuntur, ad amus-
sim respondere denis animorum circuitibus a philo-
sopho constitutis, quandoquidem decimus cursus
” verissime est neglectus propterea, quod postremo
circuitu animi probi ac sinceri absoluta vita inferiore
in coelum revertuntur tamquam in domicilium suum
atque proprium. Pythagoreos autem novimus non
modo numerum denarium pro summae perfectionis
signo et argumento habuisse, verum ctiam universi

