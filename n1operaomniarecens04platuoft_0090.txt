—· txxvl —

ultimus omnis philosophiae fons tamquam recludatur
et in clariore luce collocetur. Sed haec quidem de
huius orationis* materia deque eiusdem cum philoso-
phiae doctrina et ratione necessitudine. Pergimus ad
considerandas duas priores orationes amatorias, quan-
doquidem etiam videndum est, quanam illae quoque
argumenti necessitudine cum universi dialogi summa
contineantur. De qua quidem re paucis defungi li-
cebit.

Videmur enim non iniuria ita statuere et iudi-
care, ut in iis imaginem quandam amoris perversi
ac depravati divino amori tamquam e regione positam
exhiberi existimemus, unde illius excellentia etiam
clarius perspiciatur. Quod quale sit, facile ex po-
stremis verbis orationis Socraticae modo dilucidatae in-
telligi licet. Videtur enim Plato proximum locum
post philosophum amorem ei amoris generi conces-
sisse, quod inter populares suos vulgo pro honesto
ducebatur, quandoquidem putabatur ad virtutem ci-
vilem augendam atque confirmandam plurimum valere.
Id quod ipse non obscure significavit p. 256. D. Ε,
ubi illius descriptio exhibetur. Voluit autem sine
dubio inter utrumque hoc genus amoris idem discri-
men intercedere, quod obtinere statuit inter virtutem
germanis philosophis propriam atque virtutem civi-
lem, quam vocavit πολιτικήν vel δημοτικήν. Nam
virtutem, quam unis tribuit sapientibus, ex absolutae
veritatis scientia et cognitione efflorescere ideoque
ab opinionis incertae levitate et inconstantia liberam
esse iudicavit3 civilem autem virtutem oriri arbitratus
est ex bona morum disciplina et honesta vitae com-
munis consuetudine legibus et institutis fundata atque
confirmata. Quamobrem civilem virtutem, quamvis
admodum laudabilem illam et privatim pariter atque
publice utilissimam, tamen virtute ex scientia oriunda
eaque suffulta multo duxit imperfectiorem, ut etiam
illiberali subinde commodorum, utilitatum, volupta-
tum denique et iucunditatum studio inservire posset.
De quibus omnibus exposuimus ann. ad Phaedon. p
68. C. ed. 3. Similiter igitur philosophus etiam de
amore illo populari sensit, vulgo pro virtutis civilis
praesidio et adiumento habito. Quem etsi utpote
φιλότιμον (p. ⁵256. C.) adeo non contemnendum aut ho-
nore indignum esse censuit, ut etiam doctrinae suae

