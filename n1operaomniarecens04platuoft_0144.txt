ἢ cxxvm —-

Libr. I. p. 63. sqq. Id enim verisimile fit ex Phaedr.
p. ⁴227. B. ubi v. annotat. nostr. Sed istud quidem
in medio relinquamus. Pergimus potius ad illud,
unde totius rei ratio etiam accuratius perspiciatur
rectiusque aestimetur. Tantum abest enim, ut Plato
severa ista, quam egit, artis oratoriae censura unum
Lysiam petierit et corripuerit, ut longe maius quid-
dam spectaverit. Voluit enim procul dubio omnes
omnino oratores vel rhetores a Siculorum disciplina
profectos, uno excepto Isocrate, reprehendere et exa-
gitare, quippe qui arti suae omnia, philosophiae ra-
tioni et conformationi, qualem olim iam Pericles,
vir vere Atticus, plurimi aestimavisset, nihil plane
tribuerent. Quocirca Lysiam non tam suam unius
personam quam potius rhetorum omnium uni arti
omnia tribuent-ium partes sustinere voluit. In quo
similiter atque comicus Aristophanes versatus est, quem
constat in Nubibus Socratem ut principem sophista-
rum .perstrinxisse, in Ranis autem Euripidem ut ar-
gutorum et mollium tragicorum ducem et antesigna-
num in scenam produxisse, ut simul sophistae atque
poetae id genus reliqui omnes riderentur ac delude—
rentur. Quam rationem ne quis putet a dialogorum
scriptore esse„ alieniorem, cogitet is, quantum cogna—
tionis sermones Platonis cum fabulis poetarum, im-
primis comicorum, habeant, memineritque praeterea
similis artificii exempla etiam in aliis philosophi ope-
ribus, Symposio, Protagora, Republica, extare, in
quibus libris omnibus passim loquentes ita inducun—
tur, ut certae alicuius rationis ac disciplinae tam-
quam partes sustineant. Esse autem Lysiam revera
isto modo a Platone informatum, quum ex universa
de rhetoricis disputatione intelligitur, tum imprimis,
exiis locis apparet, ubi praeter Lysiam etiam alii
rhetores vellicantur, ut p. ⁶258. D. Λυσίαν τε καὶ
ἄλλον, ὅςτις πώποτὲ τι γέγραφεν κ. τ. λ. p. 272.
C. D. p. 278. C. aut universa cohors Siculorum ac
sophisticorum rhetorum perstringitur, sicuti fit 12⁴2ssss-
C. sqq. Atque haud scio an ad confirmandam hanc
sententiam etiam illud valeat, quod p. 278. C. D.
Lysias monetur, ut sese aliquando Polemarchi fratris
exemplo ad philosophiae studium convertat, quodque
p. 257. B. Socrates ita loquens inducitur, ut ei idem
illud bonum al) Amore precetur. Nimirum haec omnia

