Quin etiam pars eorum, quae iu Phaedro de animo-
rum indole nativa atque vita diviniore sunt exposita,
ita videntur accipienda esse, ut suspicari liceat, phi-
losophum, quo tempore ea fabulosae sapientiae in-
volucris obtexit, id habuisse propositum, ut ea in
scholis remoto imaginum usu subtilius tractaret et
ad altiora philosophiae principia revocaret. Verum
nolumus ista iam persequi ulterius, quae satis erit
paucis significavisse. Revertimur eo, unde prope
invita deflexit disputatio. Sunt igitur etiam ea, quae
extrema dialogi parte de artis scribendi utilitate at-
que damno, de scriptae orationis atque sermonis ore
prolati 111 (100011(10 diversitate, denique de agnoscenda
vel non agnoscenda scriptionis laude atque dignitate
exponuntur, ita disputata, ut a iuvene Platone scribi
nullo pacto potuerint3 a viro aetate provectiore tum
demum scribi potuerint, quum suscepta philosophiae
in Academia docendae provincia scholarum habenda-
rum consuetudinem rite expendisset eiusque magni-
tudinem et gravitatem librorum scribendorum muneri
et officio neutiquam postponendam esse statuisset.
His vero ita disputatis sponte iam intellectum
iri speramus, quo iure antea censuerimus, 10111111
Phaedri argumentum esse eiusmodi, unde satis luâ€”
culente appareat, operis primordia 11011 ad adolescen-
tiam, sed ad aetatem virilem Platonis, hoc est, ad
Olyinpiad. XCVIII. referri oportere. Quo explorato
etiam facile est ad coniiciendum, unde inter veteres
quosdam criticos error iste natus sit, quo Phaedrum
omnium dialogorum, quos Plato scripserit, primum
fuisse putaverunt, de qua ipsorum opinione iam su-
pra memoravimus. v. Diogen. Laert.IIL 35. 38. et
Olympiodor. Vit. Plat. p. 73. ed. Fischer. Nempe
verisimillimum est sane Phaedrum primum fuisse dia-
logum a Platone in patriam ex itineribus reverso
scriptum et evulgatum. Scribit autem Eusebius
in Chronico Platonem Olymp. demum XCVII. 4. pro
philosopho agnitum esse, quod quomodo interpretan-
dum sit, minime obscurum est. Enimvero extitit
Plato inde ab illo tempore 15, qui non iam aut So-
cratis aut aliorum disciplinae addictus haberetur, sed
suam ipsius doctrinam atque rationem videretur con-
didisse, unde tum demum plenam iusti philosophi lau-
dem adeptus esse iudicandus est. Itaque verisimiliter

