—va—

et conformatio propius consideranda sit, quo clarius
aliquando perspiciatur, quo iure supra statuerimus,
universum librum denique ad illustrandas philosophiae
laudes pertinere, quippe quae una pro vera tam intel-
ligendi et cognoscendi quam dicendi atque docendi
parente atque magistra habenda sit. Quod quidem
ea ratione instituemus, ut libri partes primarias se-
orsum spectemus et quid denique inde ad rem sum-
mam consequatur, paucis exponamus.

Possunt autem, ubi discesserimus ab ornatu dia-
logi scenico, nullo fere negotio duae principales uni-
versi operis partes discerni, una, quae habet tres ora-
tiones amatorias quaeque usque ad p. 257. Β. per-
tenditur, altera, quae dialecticam disceptationem
complectitur, qua laudes rhetoricae artis in contro-
versiam vocantur, inde a p. 257. C. usque ad exitum
dialogi pertinens. Quas quidem partes nobis uno ob-
tutu lustrantibus non videtur dubium, quin in priore
amor ille divinus, de quo modo exposuimus, in po-
steriore autem dialecticae virtus illustretur, in utra-
que vero una eademque opera item arguantur pravae
eloquentiae vitia, ita ut sponte propemodum appareat,
per omnem sermonem pari fere diligentia tam philo-
sophiae quam rhetorices rationem habitam esse. Sed
haec omnia quoniam sibi peculiarem expositionem
videntur deposcere, de singulis quid utroque nomine
existimandum videatur, paucis explicavisse iuvabit.

Itaque priori quidem operis parti, ubi mate-
riam spectamus, quae ibi tractatur atque philo-
sophiae si ducimus rationem, id unum maxime
propositum esse arbitramur, ut amor divinus eiusque
variae rationes quam clarissime illustrentur, quam-
quam eadem nonnulla quoque interposita habet, quae
ad dialecticam rhetorices explorationem conducunt.
Vehementer enim iudicio suo falsi sunt, qui orationes
amatorias ibi recitatas nihil aliud nisi exempla quaedam
vel pravae vel rectae eloquentiae esse voluerunt, quae
ideo in rimando amore versentur, quia reliqua disputa-
tione de venustis scilicet artibus disputetur, quae enthu-
siasmum quemdam requirant amori consimilem. Quae in-
venusta profecto est opinio, ut nihil dicamus gravius.
Nec vero minus a recto aberraverunt, qui orationes
illas pro episodiis, quae ipsi dixerunt, habendas esse
iudicarunt, quae etsi cum universo dialogi corpore

E

