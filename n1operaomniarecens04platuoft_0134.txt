- cxvm -

quonam tempore celeberrimus orator de mutandis et
corrigendis artis rhetoricae rationibus cogitare coe-
perit. Narrant enim Longinus De Sublim. 4. Di-
onys. De Comp. Verb. p. 406. ed. Schaefer.
Quintil. Instit. Oratt. X. 4. 4. Plutarchus p.
350. E. ubi v. WVyttenbach Voll. VII. p. 156. et
Vitt. X. Oratt. p. 332. ed. Reisk.‚ alii, eum scri-
bendo Panegyrico integros decem vel quindecim an-
nos impendisse. Quod si vere narratum est, sponte
consequitur, ut ista oratoris studia et consilia refe-
renda sint ad Olymp. XCVII. 3. siquidem scriptioni
suae decem tribuit annos, aut ad Olymp. XCVIII. 2.
si eidem quindecim annorum tempus impendit. Ex
quibus tamen prius videtur esse probabilius. Sed
istud quidem utcunque sese habet, omnia certe cum
nostra ratione congruunt mirabiliter. Sunt enim
haec ipsa illa tempora, quibus de Isocrate verissime
scribi potuerunt, quae in Phaedro de eo scripta le-
guntur, praesertim quum ille tum etiam intellexisset,
eloquentiam, eristica ab ea procul habita, cum philo-
sophia esse arctius coniungendam, ut intelligitur ex
Encom. Hel. ξ. 1. Adv. Sophist. ξ. l. Panathen.
ξ. 12. sq. De Antidos. ξ. 3. ξ. 45. ξ. 271. coll. Pan-
eg. cap. 1. extr. et Quintil. Inst. II. 15, 33. Re-
diit enim Plato, ut iam antea diximus, ex prima pe-
regrinatione Olymp. XCVII. 4. vel XCVIII. in. eo-
demque ferme tempore scholas in Academia habere
constituit, cuius consilii sui 111 Phaedro quodammodo
reddere rationem conatus est. Quocirca tum, quum
videret et admiraretur insolitam magnitudinem consi-
liorum, quae ab Isocrate capta essent, fieri sane rec-
tissime potuit, ut ipsum ornaret iis laudibus, quibus
eum in Phaedro per Socratis vaticinium affecit. No-
va enim profecto erant ista rhetoris studia, ac tanto
magis laudum praedicatione digna, quo propius erant
cum philosophia coniuncta. Nec vero aliis de caus-
sis mirabile est quod philosophus oratorem isto modo
salutavit. Nam primum ipsi bene cupiebat adeoque
coniunctus erat amicitiae et familiaritatis necessitu-
dine, sicuti ex Diog. Laert. III. 8. intelligitur.
Deinde procul dubio eum etiam ut veterem Socratis
discipulum amabat ac diligebat, quandoquidem rhetor
teste Anon ymo scriptore Vit. Isocrat. p. VIII. ed.
Din d. Lips. olim etiam disciplina etinstitutione Socratis

