—— LXIX ——

ratione significatur yis et natura idearum per se ab·
soluta atque aeterna, quae quidem scite, adhibitis
Parmenidis et Empedoclis de mundo intelligibili et
opinabili decretis, tamquam in imagine quadam spec—
tandae proponuntur. Quod etiamsi neutiquam cum
vulgo interpretum proprie sit accipiendum, quum
intelligibilis tantum idearum tamquam intuitus et
contemplatio significetur, qualem animis puris necdum
mortalis corporis concretione contaminatis convenire
sane consentaneum est; tamen hoc quoque pacto ad
amoris divini explicationem valet plurimum, quando-
quidem mens atque animus eo ipso, quod idearum
capax est, ad aeternae veritatis quaerendae atque
possidendae desiderium ineffabili cum voluptate exci-
tatur. Quod vero animi inde a Vestae sede, quae
sine dubio in vicinia terrae, sicuti in Phaedone p.
108. E. et in Timaeo p. 40. C. ita etiam hic in me-
dio universi locatae, ad Olympi Homerici similitudi-
nem posita fingitur ²¹⁸), agmina undecim deorum sum-
mo Iove duce, Vesta domi remanente, coeli superfi-
ciem versus proficiscentia sublimi volatu consequi et
una cum iis plus minuve ideas intueri solere. dicun-
tur,.in quo philosophus manifesto de duodecim diis
Olympiis cogitavit, quos eosdem atque corpora
coelestia esse voluit, siquidem iis cum Pythagoreis
aliisque divinitatem attribuit (V. Prolegg. ad Tim.
p. 15. sq.); dubium certe ⁵non est, quin isto modo
grandi imagine proposita ostendatur, quidnam sit
illud ἕπεσθαί sive ακωλουθεῖν τῷ θεῷ vel ὁμοιοῦ-
σθαι τῷ θεῷ, in quo summa sapientia pariter atque
beatitas cernitur (v. Theaet. p. 176. B. sqq. De
Rep. X. p. 613. A. chg. IV. p. 716. A. sqq. coll.
Wyttenbach. ad Plutarch. De Ser. Num. Vind.
p. 27. sqq), quandoquidem etiam divini numinis ab·
solutio et beatitas in perfecta rerum cognitione quae-
renda est, sicuti in Tim. p. 28. C. —- 29. E. dispu-
tatur. Itaque sponte intelligitur, quatenus haec om—
nia ad illustrandam divini amoris doctrinam faciant.

*) Dissentimus enim hic cum A. Boeckhio De Platonico sy-
stemate coelestium globorum p. Xxvn. sq. et in Philouao
p· 105. sqq. qui Platonem contendit ἱιι Phaedro sedem Ve-
stae in medio mundo posuisse, Terra in anum locum trans-
lata. v. commentat. nostr. 1. c. p. 18. sqq.

