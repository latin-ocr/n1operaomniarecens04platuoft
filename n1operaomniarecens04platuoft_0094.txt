— LXXX -

earum exemplo demonstratur, verani dicendi vim
ita demum existere, si orationi ab animo divinitus con-
citato et celsarum rerum studio et cogitatione pleno
tamquam vita et spiritus accedat, ita ut summum
philosophandi fontem in divino amore positum eun-
dem illum esse doceatur, a quo omnis dicendi vis
manare existimanda sit. Considerantes enim paullo
diligentius omnem Lysianae pariter atque prioris So-
craticae orationis dictionem facile animadvertemus,
illas utique, sive sententias, quae insunt, sive verba
et elocutionem, quani habent, spectemus, mira quadam
laborare tenuitate, ieiunitate, languore denique, ut
prope exsangues et vitali spiritu destitutae videantur.
Nam Lysiana quidem declamatio fere humi repit; res
quotidianas ac sordidas rimatur3 frigidas captat argu-
tias, dum artificiosa vel ingeniosa videri vult3 parva
et humilia, imo etiam abiecta atque turpia consecta—
tur3 denique in summa laudis oratoriae affectatione
tamen revera vi dicendi omnino caret. Quippe ha-
bet ea nihil quidquam, quod aut mentem erudiat aut
animum moveat aut studium et voluntatem ad me-
liora flectat atque dirigat. Nec vero multo alia ra-
tio est prioris orationis Socraticae. Quae etsi caret
vitiis illis dialecticis, quibus referta est Lysiae de-
clamatio, tamen quoniam in eodem amoris genere
atque Lysiana oratio versatur planeque idem argu-
mentum tractat, ipsa quoque est admodum languida,
arida atque humilis nec usquam altius assurgit, licet
Socrates identidem celsiorem quemdam spiritum ac
deorum afflatum simulet3 id quod non sine callida
irrisione ita ab eo fieri satis apertum putamus. Ni·
mirum vera parens eloquentiae vita et spiritu anima-
tae et in* animis hominum vere efficacis est mens
gravium dignarumque rerum sensu et cogitatione re-
ferta3 qua si quis careat, nae, is, etiamsi omnia di-
cendi artificia in numerato habeat, tamen nihil us-
quam magni et praeclari, nihil quod animum vere
moveat et ad rerum sublimium celsarumque medita-
tionem evehat, ullo modo efficiet, haerebitque potius
in luto, unde etiamsi emergere connitatur, tamen sese
non possit altius attollere. Cuius sententiae testimo-
nium ipse quoque Socrates exhibet. Is enim ubi de
re humili, sordida ac parum verecunda invitus dicere
coactus est, licet vitia a Lysia in dialecticis admissa

