XLIX —-

non quidem tales, quales vulgo scriptis probantur, sed
potius vivos et animatos, quibus in animis colloquentium
tamquam viva veritatis scientia generetur atque
alatur. Etenim nihil profecto est laudabilius,
nihil excellentius, nihil denique magnificentius, quam
si quis idoneum nactus ingenium sermones in co
cum scientia serat, qui semina reddant fecunda
ac frugifera. Ad quam operam minime compa-
randus est labor eorum, qui in scribendis ora-
tionibus vel libris versantur. Nam quae litteris
sunt perscripta, etiamsi valeant ad commonitio-
nem et vacillanti memoriae subveniant, tamen ad
mentis ingeniique eruditionem parum ac prope nihil
prosunt3 de quibus rebus copiosissime explicatur
Phaedr. p. 276. — 279. C.

En habes iam descriptionem initiorum philoso-
phiae, qualem Plato informavit, quae vel in animo
divinae veritatis amore pleno vel in artis dialecticae
usu atque facultate posita esse intelleximus. Quae
quidem omnia quid momenti faciant ad Phaedri
sententiam atque artem recte intelligendam atque
aestimandam, postea apparebit. Nam priusquam ac-
cedamus ad huius rei disputationem, paucis adhuc
explicandum est de studiis rhetoricis, quae Athenis
viguerunt, quaeque in Phaedro reprehendi et exagi-
tari meminimus. De qua quidem re haec fere ex-
posuisse satis erit.

Constat igitur artem rhetoricam Athenis maxime
inde a Periclis aetate excultam esse. Nam licet
eloquentia dudum inter Graecos viguisset, tamen olim
ea ab solo ingenio profecta artis cultu caruerat, ne-
que, teste Cicerone in Bruto c. 7.‚ Athenis ante
Periclem ulla littera extitit, quae ornatum aliquem
haberet et oratoris esse videretur. Etenim ex quo
tempore civitas nobilissima populari potentia et lit-
terarum studiis laetius florere coeperat, factum est,
ut etiam eloquentia ad maiorem quandam perfectio-
nls laudem perduceretur et imprimis a Pericle, qui
- usus erat Anaxagorae Clazomenii disciplina et insti-
tutlone, ad maiorem sententiarum ubertatem prove-
heretur. v. Phaedr. p. 278. E. sqq. Cuius aetati qui
fuerunt suppares, Alcibiades, Critias, Theramenes,
idem 1llud sequuti sunt, ut inanium verborum flu-
mme tamquam inhibito nervose dicerent, quo maior

¹ D

