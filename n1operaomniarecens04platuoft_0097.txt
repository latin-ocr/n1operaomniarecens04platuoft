— LXXXIII -

ramus, quorsum denique spectent quae in ea sunt
exposita et quamnam ea cum toto opere habeant con-
iunctionem. Apparet enim, opinor, clarissime, tam
philosophiae quam rhetoricae in ea ita habitam esse
rationem, ut et illius fontem primarium in rerum di-
vinarum amore divinaeque veritatis intuendae cog-
noscendaeque facultate animis nostris divinitus tributa
quaerendum esse doceatur, et huius vim omnem ma-
nare oportere demonstretur ab animi rerum coe-
lestium studio et cogitatione sursum elati generosa
magnitudine. Quod si ita est, esse autem ita, nemi-
nem certe dubitare sinent ea quae disputavimus, in-
telligitur profecto, id quod maxime intelligi volumus,
Platonem in hac parte operis docuisse, amorem divi-
num, longe illum praestantiorem amore vulgari, utpote
et per se deteriore et cupiditatum depravationi vehe—
menter obnoxio, et philosophiae esse parentem, quippe
qui animum ad idearum studium perpetuo incendat
atque generosis celsarum et magnificarum rerum sensi-
bus et cogitationibus repleat, et verae eloquentiae exis-
tere fontem, ex quo uno omnis eius vis manare debeat..

His vero ita disputatis iam aggrediamur etiam
ad lustrandam posteriorem libri partem, quam item
paucis dilucidavisse iuvabit. Quemadmodum autem
in superioribus vidimus amorem divinum eum
deformari, qui animum perpetuo inenarrabili quodam
idearum sive divinae veritatis desiderio moveat ideo-
que a vitae communis humilitate ac turpitudine avo-
catum ad maiorem quandam altitudinem sentiendi et
cogitandi attollat, ut etiam rhetorica illius demum
motu atque spiritu suscepto vim nancisci aliquam
in dicendo possit3 ita toto hoc 1000, qui inde a p.
257. C. usque ad exitum sermonis explicatur, impri-
mis dialecticae vim et praestantiam ostendi
et in clara luce collocari arbitramur, cuius certe
natura atque virtus omnis ita illustratur, ut eam
unam optimam veri intelligendi, disquirendi, iudi-
candi, explicandi atque docendi artem ac discipli-
nam esse appareat, sine cuius ope ars rhetorica nulla
sit. Ex quo sponte intelligitur in hac operis parte
imprimis dialecticam describi, quemadmodum in parte
libri priore amor philosophus illustratus est. Est
autem operae pretium diligenter animadvertere, quo
artificio philosophus hanc rem tractaverit. Quod

F

