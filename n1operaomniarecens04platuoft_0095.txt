‚— LXXXI —

prudentissime vitet omniaque sollerter ac subtiliter
exponat, tamen vel sic nihil in medium afferre potest,
quod vim habeat in commovendo animo aut mentem
ad graviorum rerum meditationem traducat. Longe
vero alia ratio est alterius orationis ab eodem So-
crate habitae, quae ab ipso tamquam palinodia quae-
dam superiori opponitur. Etenim hanc ubi vel levi-
ter cum illis superioribus comparaverimus, continuo
animadvertamus necesse est, propositum esse in ipsa
perfectae et consummatae prope eloquentiae exemplum,
unde non modo de antegressarum declamationum
pretio iudicium repetere liceat, verum etiam perspi-
cue intelligatur, quid denique illud sit, unde oratori
non modo artis laus sed etiam dicendi vis et effica-
citas ducenda sit. Expressam enim in ea cernimus
speciem et imaginem animi non humilis et abiecti,
non rerum quotidianarum aut vilium tamquam coeno
demersi, sed magni atque celsi, sed vere elati et di-
vinitus ad summa quaeque concitati, qui quemadmo-
dum ipse sentit magnificentius, ita etiam apud alios
dignitatis et magnitudinis sensum et admirationem
movet. Quocirca sermo verbis ultro ad rerum, de
quibus agitur, amplitudinem accommodatis non est
ieiunus et languidus, non humilis ac depressus, non
denique exilis et inanis, sed uber et copiosus, celsus
et magnificus, sublimis et diviniore spiritu plenus,
ita ut vel in diligentissimo verborum delectu et in
singulari quadam sententiarum elegantia et ornatu
tamen ubique emineat admirabilis animi ingeniique
altitudo atque is mentis ardor, qui nullis usquam
rerum tractandarum difficultatibus aut retardetur atque
minuatur aut penitus restinguatur. Nempe est haec
profecto vis et potentia animi philosophiae beneficio
nutriti eiusque opibus altius elati, ut, remota cogi-
tationum exilitate, sive ea ab humilitate sentiendi
sive ab artis ieiunae tenuibus ac siccis praeceptioni-
bus ducat originem, semper orationem pariat gravem,
disertam, dignitatis plenam, dummodo philosophia ipsa
sit, sicut philosophia Platonis, viva quaedam sapien-
tiae nutrix atque parens neque aridis spinosarum dis-
putatlonum dumetis conclusa. Quamobrem vix indi-
get, opinor, demonstratione, quod iam ultro patere
arbitramur, esse hanc alteram Socratis orationem a
superioribus orationibus ita diversam, ut per eam

F

