AD GORGIAM PLATONIS. 63

demicae familiae adversarios lubentissime materiam ridendi
et calumniandi inde depromturos fnisse. N une vero quid
tandem factum videmus? Nimirum tacent ea de re aequales
ac suppares; tacent amici et inimici; tacent Socratici ac
non Socratici3 tacent denique omnia saecula, usque dum
tandem hac aetate sapiens istud inventum duplicis Socratis
epistasiae, alterius temerariae, alterius sapientissimae, factum
est, quo scilicet historia novo eoque plane insolito commento
locupletaretur. Nimirum quicunque locum Platonis, de quo
agitur, sine praeiudicata opinione consideraverint, iis certe
apertum ¹fore putamus loqui ibi Socratem consulto de rc
gravi ac seria iocose atque ridicule. Quod enim vir sapien-
tissimus deliberato fecerat consilio, nt ne iustitiae leges
violarentur, id callide facetam per ironiam inertiae suae
tribuit, ne scilicet Polus, quocum ibi colloquitur, porro
postulet, ut singuli audientes sententiam de iis rebus ro-
gentur, quae modo disputatae sint. Qua quidem facetissima
irrisione animadversa quo facilius omnes tolluntur loci mo-
lestiae ac difficultates, tanto magis ea ratio pro vera agno-
scenda videtur, ut haudquaquam ad mirum istud de du-
plici Socratis epistasia commentum confugiendum sit. Incidit
igitur colloquium in Gorgia habitum, ipso scriptore luculente
testante, in Olymp. 93, 4. z 405 a. Chr„ qui fuit annus
belli Peloponnesii paenultimus, habitumque videtur anno
ineunte, eodem fere tempore, quo Ranae Aristophanis acta
est, siquidem quae postea publice gesta sunt, ea propter
eventorum tristitiam veridissimile reddunt philosopho po-
sterius tempus ob oculos esse versatum. His autem ita
positis sequitur, ut etiam ostendendum sit cum ea ratione
reliqna omnia, quae criticis scrupulum iniecerunt, nullo fere
negotio conciliari posse, qnod ipsum certissimo argumento
erit sanequam probabilia esse quae de tempore instituti
sermonis iudicavimus. Et primum quidem nunc apparet
luculentissime, qui fieri potuerit, ut iis quos supra iudi-
cavimus locis futura Socratis accusatio significaretur adeo-
que criminatio de iuvenum corruptione, quam accusatores
postea homini innocentissimo obiecerunt, non obscure com-
memoraretur. Enimvero gliscere sane iam tum odia in illum
coeperant vel propterea, quod qui olim eius familiaritate
usi erant in republica clari ac potentes exstiterant, id quod
imprimis de Alcibiade ita iudicari oportet, qui tum idem-
tidem populi gratia exciderat, ita ut eius consilia etiam ma-
gistro verterentur opprobio. Habent igitur illi loci omnes
isto pacto explicationem longe commodissimam, qui collo-

