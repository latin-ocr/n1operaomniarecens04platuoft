— cxxn —

litteri‘ss) perscriberetur et in publicam lucem emitte-
retur .

Quae quidem omnia etsi ultro fatemur satis acute
esse animadversa, tamen eadem censemus minime eam
vim habere videri, ut Phaedrum evincant nullo modo
Olymp. XCVIII. scribi potuisse. De qua re eo ma-
gis iuvabit exposuisse, quod hac ipsa disputatione
etiam Pha-edri intelligentia plus una ex parte iuvabi-
tur. Quod igitur dicunt viri eruditissimi, sophisticas
tantum Lysiae declamationes in Phaedro respici at-
que examine diligentiore explorari, in eo saltem ex
parte iudicio suo falsi sunt, siquidem censuerunt ci-
vilium Lysiae orationum nullam plane· iniectam esse
mentionem. Quae opinio prorsus a vero abhorret.
Tanguntur enim clarissimi rhetoris orationes iudicia-
les manifesto p. 257. C. ubi ille narratur nuper a
viro quodam civili tamquam scriptor orationum s. λο-
γογράφος malitiose tractatus petulanterque derisus esse.
Ad quem locum Scholiasta prudentissime adnotavit
haec: τοὺς ἐπὶ μισθῷ (λέγει) λόγους γράφοντας καὶ
πιπράσκοντας αὐτοὺς εἰς τὰ δικαστήρια,
Quod vere animadversum esse, certe nemo temere
negaverit, qui orationes Lysiae sophisticas homini in
republica versato bene perpenderit non facile potuisse
stomachum movere, iudiciales potuisse. Nempe si-
gnificavit Plato ibi per occasionem callidissime, quid-
nam omnino de studiis τῶν λογογράφων pariter at· ’
quc virorum civilium, plerumque curn inani vanitate
et superbia coniunctis, sentiret. Neque omnino in
Phaedro nulla ducitur iudicialis eloquentiae ratio, id
quod vel intelligas ex p. 161. D. E. Iam vero
quod viri doctissimi porro ita statuunt, ut ex eo,
quod una declamationum sophisticarum scriptio a Ly-
sia factitata carpitur et reprehenditur, necessario con-
sequi putent, Phaedrum ant'c Olymp. XCIV. 1. in
litteras relatum esse, ne hacc quidem ipsorum sen-
tentia ita comparata est, ut omnino'probanda sit,
minime omnium autem id efficere videtur, ut Phae-

*) v. semem-manner. Praef. ad Pha‘mlr. p. 713. cd. 2.

lirische. {sebe-r Platons Phaedrus p. ¹29, sqq. et 133. sqq.
a .

