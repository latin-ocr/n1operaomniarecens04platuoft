— cxi-

memoriae vproditum fuit antiquitus, Phaedrum pri-
mum fuisse dialogum, quem Plato, quo tempore in
patriam redux factus Athenis scholam condidisset, in
publicum emisisset. Quod postea per malignitatem
ct calumniam adversariorum, maxime Peripateticorum„
qui in eo nescio quid puerile (ιιειρακιώόες) notas-
sent, sic acceptum est, ac si liber omnium primus ab
adolescentulo litteris consignatus esset. De qua re
pluribus commentati sumus in libello, quem inscrip-
simus: Examen testimoniorum de Phaedri
Platonici tempore natali antiquitus pro-
ditorum. Lipsiae, a. 1849. quaternis evulgato.
Quemadmodum autem universi Phaedri argumen—
tum talc est, unde dialogum appareat aetate pro-
vectiore> a philosopho scriptum esse, ita etiam sin-
gularia quaedam huius rei in eo reperiuntur docu-
menta sanequam luculentissima. Testatur enim huius
sententiae veritatem primum quidem illud, quod plu-
rimi extant eius sermones, qui neque ad doctrinae
absolutionem neque ad artis et compositionis per-
fectionem cum eo comparandi sunt. Quorsum sine
ulla dubitatione referendi sunt Lysis, Laches, Char-
mides, Hippias, Ion, Meno, Euthyphro, Crito, alii3
quos qui aut cum Schleiermachero pro maiorum
operum tamquam comitibus et adiutoribus aut cum
Astio pro libellis subditiciis habent, ii multum ve-
remur ne nodum, quem solvere isto modo studue-
runt, neutiquam expediverint, sed multo etiam in-
tricatiorem reddiderint. Nimirum sunt hi libri om-
nes sine dubio a Platone ea aetate scripti, qua a
disciplina Socratica profectus paullatim ad altiora
coepit contendere, necdum doctrinae rationem eain
conditam habuit, quam postea est professus. Id quod
etiam ex eo intelligitur, quod in illis doctrina idea-
rum nondum expressa cernitur, quae in Phaedro
iam habetur absolutissima. Ex quo consequi—
tur, falsos esse indicio suo, qui absolutissimae
artis et doctrinae opus puerilibus prope philosophi
annis attribuerunt, scilicet boni Olympiodori et
Dlogenis narratione in fraudem inducti. Porro
non praetereundum silentio est, quod sane non in-
dignum est diligenti animadversione, philosophum
bls rerum Aegyptiacarum ita iniecisse mentionem,
ut id deliberato consilio fecisse videatur, do qua re

