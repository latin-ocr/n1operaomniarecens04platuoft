—- oxu -

consulas p. 274. C. sqq. ct p. 257. D. Nimirum nos
quidem si quid iudicare possumus, ista ratione ipse
eleganter significavit tem ora, in quae Phaedri ori-
gines incidisse existimandae essent, quandoquidem
itineris haud ita pridem a se in Aegyptum suscepti
memoriam quodammodo instauratam voluit. Accedit
ad haec Phaedri cum Symposio coniunctio et ne-
cessitudo, quae certe tanta est, ut hi libri non modo
in eodem plane argumento tractando versentur, quan·
doquidem amator-iam philosophandi rationem ac dis-
ciplinam illustrant, sed etiam unum quasi corpus
conficiunt, ita quidem ut alterum altero expleatur atque
consummetur. De qua re per se satis aperta nolumus hoc
loco disputare uberius, praesertim quum eam iam in Prae-
fatione ad Symposium p. LXVI. sq. ed. 3. attigerimus.
Est autem verisimillimum, opera tanta argumenti pa-
riter atque artis similitudine et cognatione inter se
coniuncta, quanta maiorem vix cogitare liceat, etiam
temporibus finitimis neque multum diversis elaborata
et in lucem publicam emissa esse, id quod profecto
tanto rectius ita statuere licebit, quod Sympos. p.
182. A. manifesto ad Lysianam orationem in Phae-
dro habitam respicitur. Quod quidem nec ‘praeteriit
Schleiermacherum Praef. ad Symp. H. 2. p. 381.
Quamquam is ibi putat Phaedrum ab ipso Platone ut
iuvenile opus designari 3 de quo tamen nobis quidem longe
videtur aliter, quandoquidem Lysiae abiecta humili-
tas etiam gravius inipso Phaedro castigata est, quam
in Symposio fieri meminimus. Iam vero certum et
exploratum habetur, Symposium nullo pacto potuisse
ante Olymp. XVIII. 4. z: a. 385. ante Chr. n. lit-
teris exarari. Nec tamen credibile est idem illud
multo post scriptum esse. De qua re v. Prolegg. ad
Sympos. p. 40. ed. 3. et annot. ad p. 193. A. Ex
quo certe verisimillimum fit, Phaedrum non ita
multo ante in lucem publicam prodiisse.

Quum vero haec argumenta satis valida sint ad
confirmandam eam sententiam, quam antea de natali
tempore Phaedri, ex ipsa libri materia explicatam,
proposuimus3 tum reliqua sunt adhuc duo alia, quae
eandem illam certissime videntur confirmare, ut illa
quidem certe opinio, qua dialogi origines ad Plato-
nis adolescentiam reiectae Sunt, utique prorsus reii-
cula existimari debeat. Quorum alterum sumtum

