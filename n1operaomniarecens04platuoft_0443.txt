AD GORGIAM PLATONIS. 51

IV. De temporibus, quibus Gorgias scriptus
videatur, deque eius cum aliis Platonis operibus
necessitudine. De dialogi habiti aetate.

Sed haec ipsa res quoniam arctissime coniuncta est cum
disputatione de tempore libri natali, ultro iam quaerendum
venit, quanam vitae aetate philosophus hunc dialogum lit-
teris consignaverit. Nititur autem huius rei disputatio mera
coniectura, quandoquidem notae, unde de libri primordiis
aliquid colligere liceat, nullae peculiares reperiuntur. Facit
tamen ipsum operis argumentum eiusque cum aliis scriptis
Platonicis coniunctio ac necessitudo, ut ea in caussa non
plane consilii inopes haereamus. Nam his consideratis fit
sane longe verisimillimum scriptum illud esse post Socratis
obitum, quo tempore philosophus apud animum constituerat
in omne tempus publicorum negotiorum administrationi va—
ledicere atque vitam suam unice philosophiae studiis con-
secrare. Cuius sententiae nostrae has fere caussas et ra-
tiones habemus. Primum enim caussa Socratis eiusque
accusatio idemtidem significatur, ut p. 434. C. 469. B.
485. Β. 500. C. 521. C. D. 522. A. B„ idque fit non
sine singulari acrimonia, ut profecto manifestum sit, quo
tempore philosophus haec litteris exaravit, dolorem ex
optimi magistri morte susceptum aut recentem adhuc in
animo ipsius haesisse aut denuo vehementius exsuscitatum
esse. Ex quo consequens cst, ut dialogus existimandus
sit aut non ita multo post Socratis obitum aut temporis aliquo
articulo, qui eius memoriam vehementius resuscitaret, lit-
teris consignatus esse. Nam quod Astius De vita et scri-
ptis Platon. p. 137. inde collegit, origines operis in ipsa illa
tempora conferendas csse, quibus caussa Socratis in iudicio
sit versata, id refellitur locis compluribus, ut p. 522. A. seqq„
ubi iniustum viri supplicium non obscure significatur. Porro
Gorgiam manifestum est arctiore quadam argumenti neccs-

des Socrates, dass man sayen kbwmte, es sei alles Wesentliclae von
clort ——, ‘nur iiber die uozmz'ttelbare pao-sbnliclze Bezc'ehzmy erlzaben,
(largestellff’ Idem postea addit: „Es sckeint aber fast, als habe (lie
Apoloqie des Socrates —— die personlz'clze Beziehunq nicht sowolzl ver—
loren, als vielmehr ver-dudem, und sei eine Apoloyie des Platon ye—
worden. -— Sieh selbst zu reclzzgfertiyen iiber scine sortdauermle poli-
tische Uutlzatiykeit, zuyleiclz abeo· auch zu πείθευ, wie furcliclos er
seinen plzilosophischen Wey fortzzcsetzen denke, (Ziese Absiclct liisst
sich yar wohl denken in etwas specterer Zeit.”

4*

