— GXXV —

desiderari, quandoquidem Lysias omnino talis fuit,
qualem iam veteres descripserunt, subtilis quidem,
perspicuus, tersus, elegans et urbanus, sed idem mi-
nus gravis, ieiunus saepe atque iusto tenuior, in quo
subinde etiam sophisticum quiddam pellucet atque
arte quaesitum, praesertim quum etiam figuris rhe-
toricis delectetur, quibus Plato non artem, sed artis
quaedam initia et rudimenta (τά πρὸ τῆς τέχνης)
contineri arbitratur. De quibus omnibus praeter
ceteros, quorum iudicia collegit Holscherus Vit.
Lys. p. 32. sqq., unum sufficiet audivisse Tullium,
qui plus semel de Lysia verba fecit. Is igitur Orat.
c. 9.§. 30. nam qui Lysiam sequuntur, caus-
sidicum quendam sequuntur, non quidem il-
lum amplum atque grandem, subtilem et ele-
gantem tamen, et quiin forensibus caussis
possit consistere, h. e. in aliis scribendi generi-
bus ut nimis tenuis minus probandus videatur. Brut.
9. ξ. 35. nihil acute inveniri potuit in iis
caussis, quas scripsit (Lysias); nihil, ut ita
dicam, subdole3 nihil versute, quod illc
non viderit3 —— nihil contra grande, nihil
incitatum, nihil ornatum vel verborum
gravitate vel sententiarum, in quo quid-
quam inesset elatius. De opt. (lic. gen. c. 3.
imitemur, si poterimus, Lysiam eiusque
tenuitatem potissimum3 —— sed quia et pri-
vatas ille plerasque et eas ipsas aliis et
parvarum rerum caussulas scripsit, vide-
tur esse ieiunior. Ita fit, ut Demosthenes
certe possit summisse dicere, elate Ly-
sias dicere fortasse non possit.

Verum satis haec de istis. Videmur enim ha-
ctenus abunde demonstravisse, quod demonstrare fuit
propositum, minime ex eo, quod nulla in Phaedro
neque descriptio neque censura iudicialium Lysiae
orationum reperitur, illud consequi, ut liber Platonis
ante Olymp. XCIV. emissus esse et philosophi iu-
ventuti potius quam virili aetati deberi existiman-
dus sit. Pergimus ad alterum illud, unde supra vi-
dimus viros doctissimos simile repetiisse iudicium.
Etenim magnam illi neque ullo modo excusandam
censuerunt futuram fuisse facinoris indignitatem, si
Plato, quum ipse iam plus quarn quadra-ginta anno<

