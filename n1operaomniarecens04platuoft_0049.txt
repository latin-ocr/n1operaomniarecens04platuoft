— XXXV -

quod philosophiae tamquam species quaedam et
imago exhibetur, unde non modo dignitas ipsius et
maiestas, sed etiam utilitas atque vis salutaris co-
gnoscatur, valet hoc profecto item ad arguendam
demonstrandamque rhetorices quum humilitatem tum
vanitatem atque inertiam. Quod autem longo copio-
soque sermone ostenditur, quam nihili facienda sit
ars ista oratoria, quae vulgo summis extollatur lau-
dibus et multis videatur plane admirabilis, id vicis-
sim eiusmodi est, ut ad illustrandam philosophiae
praestantiam et excellentiam egregie comparatum sit,
praesertim quum isto pacto etiam clarius intelligatur,
quantam ipsa in dicendo quoque atque docendo vim
et potestatem habeat. Etenim est sane utriusque
rei tam arcta necessitudo, ut adeo dubitare liceat,
utrum argumentum pro potiore ducendum sit. Nam
disputationem de rhetoricae pretio ac dignitate insti-
tutam vel ideo pro primaria operis parte habendam
putaveris, quia huic uni omnis dialogi scena et quasi
apparatus adaptatus est, ut non tam de philosophia
uam de rhetorica agi videatur. Ubi autem consi-
deraveris rerum ipsarum, quae tractantur, magnitudi-
nem atque gravitatem, certe item ambiges, num iis
otius, quae de philosophia sunt disputata, primarius
Focus attribuendus sit, quandoquidem quae de im·
mortali animorum vita, de divinae veritatis amore,
de idearum resuscitandarum facultate, de sapientiae
- in animis hominum propagandae studio, de dialecticae
natura, usu et exercitatione, aliis id genus rebus, ex-
plicata sunt, certe tam sunt gravia et ponderosa
tamque arcte cum omni philosophiae doctrina et ra-
tione coniuncta, ut reliqua omnia, quae ad artem rhe-
toricam taxandam referuntur, prae iis admodum levia
ac minuta videri debeant. At nimirum pertinent de-
nique omnia communiter, ut diximus, ad summum
illum finem, in illustranda virtute et praestantia phi-
losophiae conspicuum, ad quem utique universi ope-
ris scriptio referenda est, videturque philosophus
prudentissimo consilio speciem et formam dialogi
rerum rhetoricarum disputationi attemperavisse, quia
ipsa tempora, quibus liber scriptus est, ita tulerunt,
ut imprimis artis rhetoricae ratio ducenda videretur3
de qua re infra disputabitur explicatius. Verum sa-
tis de his. Pergimus ad alterum illud, de quo supra

C*

