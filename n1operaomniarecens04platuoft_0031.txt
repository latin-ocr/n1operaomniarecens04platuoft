- xvn -

verum intuendum potius exemplum Periclis oratoris
perfectissimi. Quippe habent omnes omnino artes
praeclarae atque magnae hoe sibi proprium, quod
sibi quasi deposcunt abstrusiorem philosophiae quaes-
tionem subtilioremque pervestigationem naturae, ex
qua una demum nascitur celsum illud, magnificum
atque efficax, quod eloquentiae quoque propositum
esse debet. Quod quum Pericles acute pervidisset,
continuo sibi persuasit ad praeclaram naturae indolem,
qua fuit ornatus, accedere oportere ctiam doctrinae
et rationis conformationem. (Quum igitur incidisset
in Anaxagoram, acutum talium rerum scrutatorem,
istiusmodi quaestionibus ae meditationibus adsuefac-
tus et ad cognoscendam mentis et amentiae naturam
per illum deductus fecit protecto quod ad comparan-
dam eloquentiae laudem sine dubio plurimum valere
iudicari dehet. Traduxit enim ex philosophia Ana-
xagorae ad artem oratoriam quaecunque ad eam
colendam ornandamque maxime conducere viderentur.
Quippe est sane artis oratoriae plane eadem ratio,
quae est artis medicae. In utraque enim naturam
cognitam perspectamque habeas plane necesse est,
siquidem ars medica corporis, ars oratoria animi noti·
tiam accuratiorem requirit. Qua si quis careat, is
certe numquam ex arte aget, sed mero usu sine ra—
tione collecto corpori valetudinis caussa medicamenta,
animo autem ad efficiendam persuasionem orationes
adhibebit. Quod quam sit. perversum et calamitosum,
nemo cst quin sponte animadvertat. Iam vero
animi naturam quis quaeso est- qui sibi persuadeat sine
universi cognitione posse perspici et intelligi? Enim-
vero Hippocrate quidem iudice ne corpus quidem
sine illins adiumento satis noscitur, ut profecto nullo
negotio intelligatur, eandem ad animi notitiam multo
etiam magis necessariam esse. Ex quibus omnibus
apertum esse debet, ad consequendam dicendi laudem
atque virtutem etiam propterea opus esse philosophia,
quod vis et efficacia eloquentiae inde pendet, ut orator
animos moveat atque flectat3 id quod certe sine in—
teriore mentis animique notitia fieri non potest. ——- His
vero de philosophiae seientia ad eloquentiae usum
necessaria disputatis ostenditur deinde etiam, qua via
ct ratione ei versandum sit, qui aliis persuadere velit,
quandoquidem ipsi non modo naturae scientia, qua-

Β

