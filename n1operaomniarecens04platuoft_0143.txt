— cxxvn ἡ

buit prope quinquaginta annos. Quid igitur? num de
homine quinquagenario salva modestia et humanitate
scribi otuisse putabimus quae in Phaedro scripta
sunt3 e viro septuagenario eadem scribi potuisse
negabimus? Quasi vero hoc tale temporis discrimen
quidquam valeat ad regendum tali in caussa decori et
indecori itemque iusti et iniusti iudicium. Ad hoc autem
accedit etiam aliud quid. Versatus enim Lysias est
in studiis eloquentiae ad summam usque senectu-
tem, ut vel senex summi atque clarissimi rhetoris
laudem obtinuerit. Obiit enim teste Dionysio Hal.
Olymp. C. 2. Ξ 379. a. Chr. n. octogenarius, quam-
quam alii vitae ipsius terminum etiam annis complu·
ribus longius proferunt. Ad quod usque tempus ip-
sum nunquam rhetorices fuisse incuriosum vel ora-
tiones eius adhuc superstites liquido testantur, ex
quibus orationes κατὰ τῶν σιτοπωλῶν et pro bonis
Aristophanis Olymp. XCVIII. 1. ἶ 388. a. Chr. n.
defensio pro Polystrato Olymp. XCII. 4. Σ 409. a.
aer. Chr. oratio contra Panclenem Olymp. XCV. 4.
= 397. orationes adversus Epicratem, Ergoclem et
Philocratem Olymp. XCVII. 3. et 4. oratio contra
Theomnestum Olymp. XCIX. 1. scriptae putantur.
Quid igitur? haec quum ita sese habeant, nonne
verisimiliter statuere licebit in hac studiorum
suorum perpetuitate et continuatione Lysiam circa
Olymp. XCVIH. in. adhuc floruisse summa eloquen-
tiae laude, ut plurimi eum, sicuti Phaedrus Myrrhi-
nusius, maxime admirarentur et ut principem fere
λογογράφον devenerarentur? Enimvero isto qui-
dem pacto liquet potuisse sane Platonem de eo scri—
bere ut sene, quae teste Cicerone (Orat. 13. ξ. 41.)
Ide Isocrate seniore scripsit. Nec vero tum in
eum non convenerunt quae in oratione ipsi tributa
comparent tectae nequitiae signa et argumenta. Nam
in oratione Demosthenica contra Neaeram p. 1351.
ξ. 21. sq. narratur rem habuisse cum Metanira, meretrice
Corinthia, quod ita factum videtur, quo tempore iam
annum aetatis sexagesimum sextum vel septimum egit.
Quocirca callidus veterator non sine specie veritatis
etiam amoris humilioris criminatione peti potuit. Ac
fieri potest ut Plato eum etiam propter democratiae
studium, a quo philosophus abhorrebat magnopere,
contemserit ac deluserit, de quo v. Stah r. Aristotel.

