—XVI—

scholis praecipiantur de prooemiis, de narrationibus,
de verisimilibus, de testimoniis et probationibus, de argu-
mentorum confutatione, de laudationibus et vitupera-
tionibus, de affectuum movendorum auxiliis, de tropis
et figuris, de elocutione, aliis id genus rebus similibus.
Nimirum ista omnia quum oratori nota esse debere
facile concedatur, tamen eadem iudicantur neutiquam
ad ipsam rhetoricam pertinere, sed esse potius τά
πρὸ τῆς τέχνης ἀναγκαῖα μαθήματα (p. 269. B.).
Quocirca carpuntur atque vellicantur dehinc rhetores
et sophistae, qui in istis onmia inesse rati istiusmodi
artes non sine fastu iactavissent, Theodorus Byzantius,
Evenus Parius, Tisias, Gorgias, Prodicus, Polus,
ProtagoraS, Thrasymachus Chalcedonius, Lysias, de-
nique universa cohors rhetorum ac sophistarum,
qui sese in isto campo exercuissent. Reiectis
vero et explosis pravis istis opinionibus dc arte
rhetorica susceptis (p. 268. A.) quaeritur porro
subtilius, quamnam et quando ista omnia ha-
beant vim et efficaciam (riva καὶ ,τότ’ ἔχει τὴν
τῆς τέχνης δύναμιν) ad persuasionem in animis effi-
ciendam. Etenim vim dicendi Socrates censet minime
posse istis rhetorum artificiis tuto comparari. Quem-
admodum enim nemo possit artem medicam facti-
tare, quia quaedam noverit medicamenta, corporis
natura non perspecta, aut artem exercere tragicam,
quia quasdam orationes lamentabiles declamitare
didicerit, aut harmoniae peritus haberi quoniam
sciat chordam acutam atque gravem moderari ac
temperare, quandoquidem ista omnia nihil sint nisi
parva quaedam disciplinae universae initia, neque
ipsam artem medicam, tragicam, musicam conficiant3
ita etiam bella ista rhetorum artificia nondum efficere
arbitratur, ut oratio in animis audientium vel legen-
tium iustam vim habeat planeque ad persuadendum
fiat accommodata (p. 268. A. — 269. C.) Si igitur
quaeritur, inquit, unde et quomodo veri rhetoris et
vi persuadendi pollentis ars comparari queat, omnino
quidem responderi potest, quod verissime ita statui-
tur, ad perfectam eloquentiam haec tria requiri: in-
genium, doctrinam,·et exercitationem id quod etiam
de aliis rebus ita iudicari solet. Sed quantum ex
his ad dicendi artem rationemque pertineat, neutiquam
ex Tisiae aut Thrasymachi praeceptis iudicandum est,

