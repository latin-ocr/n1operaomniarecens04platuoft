- XXXIV a

de totius operis argumento sententia nitatur, quain
clarissime appareat. Quae tamen omnia quo plus etiam
lucis accipiant, denique etiam quaestio do tempori7
bus suscipienda erit, quibus Phaedrum litteris consig-
natum esse verisimile sit. llaec igitur omnia ordine
deinceps exponere conabimur, in qua quidem re ver-
sabimur ita⁷ ut simul universum Phaedri argumentum
veluti‚obiter collustretur et ad pleniorem intelligen-
tiam provehatur.
Itaque primum quidem diligenter tenendum est⁷
quo non animadverso iudicia hominum de Phaedri
arte et compositione sane mirifice perturbata sunt,
Platonem in hoc opere condendo eodem usum esse
artificio⁷ quo in plurimis aliis sermonibus arti-
ficiosius elaboratis usus esse reperitur. ut duo simul
argumenta pari opera pertractaverit, quorum alterum
ad communem hominum vitam eiusque mores. instituta
studia⁷ consilia denique, aestimanda atque iudicanda
refertur, alterum versatur in ratione ac doctrina sa-
pientiae explicanda atque illustranda7 ita quidem, ut
utrumque denique ad eundem omnino finem pertineat,
communique scribendi consilio inserviat. De qua quidem
hilosophi sollertia quoniam explicatius diximus in
f’rolegome11is ad Opp. Plat. Vol. I. P. I. p. XLI.
sqq. ed. 3. ed. Goth.. non est cur hoc loco uberius
exponamus. Etenim in Phaedro quum ars rhetorica
inscitiae et inertiae arguatur„ ita ut ipsam argumen-
tis subtilissimis demonstretur sine philosophiae prae-
sidio et adiumento nullo pacto consistere posse ut-
ote a studio veritatis plane aversam, tum etiam phi-
lbsophiae virtus ac praestantia eo modo illuminatur, ut
reclusis ultimis ipsius fontibus⁷ in animi vita divina et
nativa indole positis7 principia eius atque elementa vel
in infinita quadam idearum appetitione et primitiva
earum comprehensione vel in dialecticae commentatione
quaerenda esse ostendatur atque indidem etiam do-
ceatur, quanta quamque admirabilis ipsius vis et effi-
cacitas sit in hominibus ad veri scientiam et cognitio-
nem erudiendis atque instituendis. Nimirum utrum-
que argumentum, quantumvis primo adspectu di-
versum sit7 tamen, ubi rem diligentius considera-
verimus, tam arcto vinculo contineri fatendum est,
ut ad summum ultimumque finem universae scriptioni
propositum planissime accommodatum habeat-ur. Nam

