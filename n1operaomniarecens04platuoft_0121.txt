-GV-

esse, quod ad sapientiae studium commendandum et
ab immerito contemtu vindicandum efficacius ideoque
ipsis temporibus convenientius fuisse iudicari opor-
teat? Iam vero ad haec etiam aliud quid accedit,
quod in hac caussa profecto non minus dignum est
diligenti animadversione. Viguerunt enim, sicuti iarn
antea animadvertimus, illa aetate studia oratoria Athe-
nis adeo, ut iis unis vulgo maximus honos haberetur.
Quippe capti erant plurimorum hominum animi re-
centibus istis artibus, quibus orationi mirum quan-
tum subtilitatis, gratiae et venustatis conciliari vide-
retur. Occupatae item multorum mentes erant cogi-
tatione magnitudinis commodorum, quae ex iisdem
illis redundare possent, quippe quum ope earum ad
maiorem quamdam in republica gratiam, auctoritatem,
potentiam denique, pervenire liceret. Ac trahebantur
etiam plurimi studio laudis atque gloriae inde ad do-
ctrinae et eruditionis famam nascentis, si quidem sibi
videbantur tanto doctiores et humanitatis cultu politio—
res extituri esse, quanto studiosius rhetoricae dedis-
sent operam et legendis audiendisve orationibus ad
artis et ingenii ostentationem comparatis occuparen-
tur. Quippe grassari tum etiam occeperat intemperans
quoddam lectitandi studium, quod tacete carpit Ari-
stophan. Rann. v. 1125. βιβλίον τ’ ἔχων ἕκαστος
μανῦάνει τὰ δεξιά, κ. τ. λ. cont. Plat. Apol. p. 26.
A. Xenoph. Mem. IV. 2. 8 sqq. Diog. Laert.
VII. 3. IX. 5, 47. collBoeckh. Oecon. Attic. I. p.
68. sqq. ed. 2. Becker. Charikl. I. p. 210. sqq.
qui ibi de re libraria breviter exposuerunt. Ita vero
factum est, ut, sicuti ait Isocrates, dicendi ratio ac
disciplina apud Athenienses eundem obtineret digni-
tatis locum, quem apud Spartanos ars bellica et apud
Thessalos equitandi peritia occupavisset3 De Anti·-
dos. p. 411. sq. ed. Bekk. Haec autem quum esset
rerum conditio, certe consentaneum est Platonem,
qui sese totum philosophiae dedere eiusque causam do-
cendo adiuvare constituisset, imprimis etiam hoc sibi
agendum iudicavisse, ut non modo intelligeretur, cur
ipse studia philosophiae oratoriis studiis anteponeret,
verum etiam perspiceretur quam clarissime, lauda-
tissimam et multum expetitam artem neutiquam tanti
aestimandam esse, quanti vulgari hominum iudicio
aestimaretur. Quod ipsum alterum est, quod ei in

