-lex—

usus erat. Accedebat quod una cum ipso ab opti·
matium partibus steterat neque, sicut Lysias, faverat
plebis cupiditatibus. Denique fieri non poterat quin
ipsi vehementer probaretur iudicium Isocratis de
vulgari rhetorica, quippe quam et ipse putaret,
quamdiu ea a philosophia esset alienior, nihil aliud
esse nisi speciosam quandam fraudum ac fallaciarum
administram atque usum mera exercitatione collec-
tum, verae artis laude plane destitutum, de quo v.
Phaedr.. p. 266.. C. 270. Β. Gorg. p. 463. B. Phi-
leb. p. 55. E. Haec igitur omnia quum ita se habe-
rent, et quum illo ipso tempore, quo in patriam redux
factus philosophiam tradere apud animum constituerat,
laudatissimum oratorem videret item sapientiae disci-
plinae tribuere plurimum, atque adeo id studere, ut et
oratoriae artis ratio philosophando corrigeretur et usus
eiusdem aliquando ad res multo maiores et excelsio—
res, quam minutae caussulae essent, 'traduceretur3 non
dubitavit continuo suam ea de re sententiam palam
declarare, et quid quantumque esset, quod merito de
istis Isocratis studiis sperare liceret, breviter quidem
sed satis graviter significare. Quod quidem nostro
iudicio elegantissime ita feeit, ut, quum sermo intra
Olymp. 9'2. 1. et Olymp. 93. 3. habitus fingatur, So-
cratem per dialogi speciem et verisimilitudinem iusse-
rit de illo,*quamvis dudum virilem aetatem ingresso,
tamen tamquam de iuvene optima quaeque vaticinari,
eoque modo praedicere, quinam ex praestantissimis
eius studiis ad artem oratoriam atque vitam commu-
nem fructus redundaturi essent. Nimirum philosophus
quum veterem amicum nollet laudare rusticius, urba-
nissime praesenti rerum conditione ac fortuna usus
eum iussit veluti repuerascere atque ab ipso Socrate
iis >ornari laudibus, quibus tum, quum haec scribebat,
utique dignus esse videbatur. In quo quid insit in-
sulsi aut inurbani, praesertim quum ita Isocrates ae-
tate minor Lysiae seniori opponatur, nos quidem
fatemur adeo non intelligere, ut nihil magis scite ele-
‹ranterque excogitari potuisse arbitremur. Iam vero
fais ita disputatis effecisse videmur, ut- qui fieri potuerit,
ut Plato ista de Isocrate quamvis aetate longius pro-
gresso litteris perscriberet, nullo negotio intelligatur.
ht confirmatur haec ratio nostra egregie iis, quae
Cicero loco Orat. c. 13. ξ. 41. scripsit, cuius verba su-

