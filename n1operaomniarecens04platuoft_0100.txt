- LXXXIV

quoniam a plerisque male neglectum est, evenit
quod sane evenire necesse fuit, ut de huius quoque
loci argumento sinistre iudicaretur, siquidem pleros-
que videre licet in ea fuisse opinione, ut nihil aliud
hic agi putaverint, nisi hoc unum, ut ars rhetorica
inertiae et vanitatis convincatur. At enimvero re di-
ligentius considerata nemo certe dubitabit, quin Plato
in his longe maius quiddam spectaverit. Is enim dum
inscitiam artis oratoriae demonstrat et castigat, simul
artis dialecticae vim virtutemque omnem ita patefacit et
illustrat, ut id unum maxime ipsi propositum fuisse utique
existimandum sit. Etenim scite et eleganter philosophus
dialecticam et rhetoricam eo modo in certamen com-
misit, ut denique illa victrix inde discedat. Hoc au-
tem dum ita peragitur, non tantum rhetorices vi-
tia acutissime monstrantur, sed etiam dialectica data
opportunitate variis ac diversis locis quasi arti-
culatim et secundum membra sua depingitur, do-
nec tandem integrum tamquam corpus ipsius in
conspectum prodeat. Quamobrem iuvabit dispexisse
paullo accuratius, quid singulis locis quum de rheto-
rica statuatur, tum imprimis ad artem dialecticam
describendam atque illustrandam afferatur in medium.
Quo facto quid de universi loci compositione deque
primario ipsius argumento existimandum sit, facile
diiudicari poterit. Tractatur autem tota res ordine
deinceps eo fere modo, 111, dum docetur, et rerum
inventionem et aptam sententiarum dis- ,
positionem atque explicationem et vim per-
suadendi et idoneam docendi rationem arti
oratoriae ab una philosophia petendam esse, 'quid
dialectica in his omnibus valeat, ordine deinceps do-
ceatur. Quod qua ratione fiat, quoniam in universum
iam in dialogi enarratione ostendimus, nunc ita
demonstravisse sufficiet, ut quomodo dialecticae
imago adumbretur atque describat-ur, singulari opera
ostendere conemur. Itaque primum quidem inde a
p. 159. D. vulgari rhetoricae laus scientiae siv-e
materiae, de qua dicendum sit, idonea cognitio eri-
pitur, eaque occasione ostenditur dialecticae hanc
tamquam sylvam esse subiectam, ut tota ad scientiam
rerum veritatis pertineat. Etenim quum rhetores ple-
rique omnes, imprimisque Tisias et Gorgias, ut supra
ostendimus, τά εἰκότα, verisimilia, iactavissent

