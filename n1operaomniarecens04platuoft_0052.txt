A XXXVIII

prehendisse, dicuntum de qua re v. p. 246. sqq. et
p. 249. C. Itaque Plato prudentissime in Phaedro
ita instituit, ut utrumque istud philosophiae princi-
pium tamquam in unum coniunctum descripserit et
illustraverit, non quo duas res inter se diversas ex-
plicare voluerit, sed quod acutissime pervidit, esse
hunc iontem philosophiae, quamvis re et usu du-
plicem, tamen vi et natura sua unum eumque talem,
ex quo omnis philosophiae ratio ac disciplina profi-
cisceretur.

Sed quo clarius etiam intelligatur, quaenam sum-
mi philosophi de his rebus sententia fuerit, age
utrumque illud, in quo origines atque caussas philo-
sophiae quaerendas censuit, consideremus seorsum.
Quo modo etiam id effectum iri speramus, ut ad ea,
qnae in Phaedro de his rebus tradita leguntur, rectius
intelligenda atque iudicanda tamquam aditus aperiatur.

Itaque Plato primum quidem philosophiae prin-
cipium voluit esse nativum quemdam animi sensum
et appetitum, quo homines sapientiores identidem
ultra vitae mortalis conditionem mente animoque suo
elati infinito quodam culn desiderio scientiam et
cognitionem divinae veritatis appetant3 quem animi
habitum et affectum amorem dixit. Quapropter
ante omnia id nobis erit agendum, ut quaenam sit
amoris istius indoles et natura, diligenter exquiramus,
quandoquidem alioquin vix futurum erit, ut quorsum
haec philosophiae Platonicae pars omnino pertineat
aut quomodo sit accipienda, plane intelligamus. Re-
tulit autem philosophus, si quid iudicare possumus,
amorem suum neutiquam ad teneriorem aliquem
animi affectum, qui inter amantes atque amatos
intercedat, eosque diviniore quodam beatitatis sensu
perfundat, qualem hodie fere intelligunt, qui amorem Pla-
tonicum in ore habent. Imo totum illum voluit pertinere
ad absolutae veritatis studium, quandoquidem eum,
ut modo diximus, nihil aliud esse censuit, quam in-
teriorem quemdam animi instinctum et quasi furorem
animis divinitus ingeneratum, quo sapientiae studiosi
ad veritatis aeternae admirationem atque contempla-
tionem cieantur atque rapiantur. Quem quidem animi
habitum et affectum quod amorem et dixit et revera
esse iudicavit, id etiamsi nobis primo adspectu mirum
accidat, tamon sedulo (favendum est, ne proxinani

