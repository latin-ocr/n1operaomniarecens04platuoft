-le-â€”-

quadragesimum. Dubium autem non est, quin redux
Athenas factus continuo id consilii sequutus sit, ut
missis reipublicae honoribus atque muneribus unice
studio sapientiae vacaret adeoque philosophiam in
Academia doceret. Quod quidem consilium statim
post reditum in patriam ab eo captum et ad exitum
perductum esse, facile ex iis intelligitur, quae Dio-
gen. Laert. III. 9. et 20. atque Plutarch. Vit.
Dion. c. 17. de rebus ipsius memoriae prodiderunt.
Nimirum redierat sanc tum amplissimis doctrinae opi-
bus instructus, quandoquidem per itinerum opportu-
nitatem, cognitis imprimis Pythagoreorum placitis,
paullatim eo pervenerat, ut omnem philosophiae coss
piam et ubertatem mente et animo suo complectere-
tur, ut facile intelligatur, cur iam philosophiae ma-
gister scilicet haud vulgaris in medium prodire eius-
que vim beneficam atque salutarem vivae vocis in-
stitutione ad vitam hominum communem tradu-
cere constituerit. Haec igitur, si quid iudicare
possumus, illa ipsa fuerunt tempora, quibus Phaedri
scriptionem ab eo susceptam esse longe est verisimil-
limum. Quod quidem ita esse, ubi libri argumentum
et disputationis in eo tractatae rationem cum fortuna
et conditione philosophi tum praesenti paullisper con-
tenderimus, non ita difficile ad iudicandum fore ex-
istimamus. Etenim primum quidem illud ab omnibus
concessum iri confidimus, nihil tum esse potuisse, quod
Plato aut ardentius optare aut studiosius agere de-
buerit, quam ut populares sui de rationibus philoso-
phiae, cui ipse esset deditus, aliquando certiora edo-
cerentur, praesertim quum illius longe aliam notionem
animo informavisset, quam a superioribus philosophis
factum esset. Hoc ipsum autem in Phaedro apparet
ita ab eo effectum esse, ut nihil fingi cogitarique
possit huic consilio convenientius. Demonstravit
enim, ut antea vidimus, aequalibus suis omnis phi-
losophiae fontes vel in appetitu et comprehensione
ideae vel in commentatione dialectica positos esse,
eaque ratione simul etiam ostendit elegantissime,
quanta esset eius amplitudo, quanta dignitas et ma-
iestas, quanta denique in hominibus tum ad alte sentien-
dum atque cogitandum tum ad subtilius iudicandum
beneque dicendum ac docendum consuefaciendis vis
et efficacitas. Quibus omnibus quid tandem dicemus

